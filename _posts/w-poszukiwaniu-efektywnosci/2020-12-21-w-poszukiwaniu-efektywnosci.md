---
layout: post
title:  "W poszukiwaniu efektywności"
date:   2020-12-21 11:11:11 +0100
categories: [praca, efektywność, zdrowie, sen, tips&tricks, motywacja, psychologia]
description: Efektywność pracy programisty. Na co szczególnie warto zwrócić uwagę przy próbie poprawy jakości swojej pracy. Doświadczenia i sprawdzone sposoby. 
tags: [praca, efektywność, zdrowie, sen, tips&tricks, motywacja, psychologia]
---
<b>&emsp; Przez wszystkie lata pracy, zapewne każdy doświadczony programista nie raz zauważył moment w ciągu dnia, kiedy mimo szczerych chęci - "nic nie idzie". Kiedy każda kolejna linijka kodu wydaje się być ciężarem nie do udźwignięcia, kiedy zdaje się mieć "pustkę" w głowie i myśli odpływają w siną dal... Warto się nad tym zastanowić, poszukać przyczyn i możliwych rozwiązań. Jak to było w moim przypadku? Co było przyczyną? Czy udało mi się rozwiązać problemy? I w jaki sposób? Już spieszę z odpowiedzią!</b>

&emsp; Poza programowaniem interesuję się również szeroko pojętą psychologią, dlatego szczególnie zaciekawiło mnie to zjawisko, dlatego postawiłem sobie za cel znalezienie źródła i rozwiązanie problemu. Nie wszystko było proste i oczywiste. Wertowałem artykuł za artykułem, badania za badaniami, poszukując możliwie "najlepszych sposobów" na poprawę efektywności swojej pracy. I wiesz co w tym wszystkim było najciekawsze? Że opcji są dziesiątki jak nie sekti ale nie każda działa, wiele z nich nie jest potwierdzonych naukowo. Kluczem była próba, próba i jeszcze raz próba! Podjęcie próby każdego nowo odkrytego sposobu przez conajmniej kilkanaście dni (nie jednorazowo!) dopiero daje jasny obraz czy coś nam pomaga czy nie, według badań potrzeba na to conajmniej <b>14 dni</b>. Bez tego, każdy "złoty środek" to tylko kolejna niesamowita treść, która na pierwszy rzut oka zdaje się idealnym rozwiązaniem dla nas! Niesety, informacja sama w sobie nie jest w stanie zmienić nic w naszym życiu i pracy, dopóki nie zaczniemy tego wykorzystywać lub z tym żyć. Odpowiednie <b>nawyki</b> są tutaj kluczem do sukcesu!

&emsp; Pierwszym z niepokojących aspektów braku skupienia w pracy, który zacząłem dostrzegać była - <b>sennośc</b> i towarzyszący jej przez conajmiej jedną godzinę, bliski zeru - stan skupienia, szczególnie w okolicy południa. Jako że hobbystycznie od wielu lat interesuje się również kształtowaniem sylwetki (treningi, odżywianie, suplementacja), to zacząłem szukać przyczyn w regeneracji. Pierwszy na stole operacyjnym pojawił się <b>sen</b> i zadbanie o jego odpowiednią ilość i jakość. Niestety mimo poprawy długości snu, prób unormowania godzin chodzenia spac i wstawania o różnych porach czy obniżenia temperatury w sypialni - nie było poprawy, wręcz przeciwnie, zacząłem się irytować, że nie jestem w stanie wstać zgodnie z budzikiem o 6:30. Nigdy łatwo się nie poddaje, więc  lecimy dalej!

&emsp; Następnie wziąłem pod lupę kaloryczność dzienną i tygodniową. Okres redukcyjny (podczas którego byłem) niesie za sobą pewne efekty uboczne, byłem tego świadomy. Będąc na "deficycie kalorycznym", czyli dostarczając mniej pożywienia w ciągu dnia, niż organizm "przepala", organizm musi ograniczać pewne funkcje życiowe, w myśl zasady "coś kosztem czegoś". Więc po zakończeniu redukcji zwiększyłem odpowiednio podaż kaloryczną, jednak problem nie znikał, zaczął się wręcz pogłebiać w miarę większej ilości kalorii!

&emsp; Dlatego przyszedł czas, by zabrać się za weryfikację stanu zdrowia! Mimo tego, że stale progresowałem na treningach i poprawiałem jakość swojej sylwetki, musiałem zajrzeć nieco "głębiej". Zacząłem od badań krwi i analizy wyników, im bardziej w głąb, tym sytuacja była co raz bardziej jasna i finalnie zauważyłem, że moja tarczyca nie pracuje za dobrze! Mimo tego, że wyniki były w "normie", konwertowanie FT3 do FT4 oraz TSH w górnej granicy były jasnym sygnałem do nadczynności tarczycy. Zaczałem z jeszcze większą skrupulatnością dbać o posiłki, które dostarczam organizmowi. Głównie postawiłem za cel, by jeść bardziej różnorodnie. Na tamten czas byłem żywym dowodem, że można być "wyciętym", czyli bardzo mieć niski poziom tkanki tłuszczowej i jedząc wszystko, na co ma się ochotę. Wszystko się zgadza, bo da się, z jednym małym ALE - dopóki zdrowie pozwoli ;) Dlatego ograniczyłem produkty przetworzone, skupiłem się na większej ilości i różnorodności produktów, zacząłem spożywać więcej warzyw oraz owoców (by nie jeśc codziennie "Warzywnego Trio" z BiednejRonki). Do tego odpowiednia podaż płynów, częstsze, mniejsze porcje posiłków i wuala! Po kilku tygodniach zacząłem odczuwać znaczną poprawę!

&emsp; Nie zabrakowało też prób przeróżnych <b>suplemenetów</b>. Celowo piszę o tym później, byś przypadkiem nie trafił na samym początku na "cudowne rozwiązanie" w formie jednej tabletki i nie zaczął tego stosować, zamiast w pierwszej kolejności zweryfikować sytuację i stan zdrowia :) Pojawiła się chociazby <b>Aschwaghanda</b> czy preparaty zawierające np. <b>Melatoninę</b>. Fakt, wpływały pozytywnie na sen i samopoczucie, ale dalej to tylko suplement, który nijak nie rozwiązuje prawdziwego źródła problemu! Dlatego <b>nie zalecam</b> rozpoczynania próby rozwiązania problemu od tego typu produktów! Można łatwo się uzależnić od działania, a tego pragną firmy suplementacyjne, byśmy codziennie łykali kilkanaście tabletek, każdą na coś innego. W dodatku z czasem trzeba by było brać co raz więcej, ponieważ organizm niestety uodparnia się na działanie. Organizm, a głównie wątroba, nerki czy cały układ trawienny niestety nie jest na to obojętny i nie jest to do końca przebadane, jak może się odbić na ich pracy, zażywając dzień dnia przeróżne suplementy, które zresztą często potrafią negatywnie wpływać wzajemnie na siebie. Tego typu produkty mogą się przydać okresowo, kiedy wiesz, że masz naprawdę ciężki tydzień ale później wszystko wróca do normy, a nie kiedy po prostu czujesz się cały czas źle i pietrzysz w sobie problemy.

&emsp; Po "ogarnięciu" spraw zdrowotnych, zacząłem zastanawiać się, co mogę zrobić, by programować lepiej - efektywniej! Pierwszy wniosek - <b>rozwój</b>, czyli pogłębianie swojej wiedzy ze świata programowania. Zacząłem od przeglądania for dla programistów, z nadzieją na samo "mięso", czyli materiały tęgich i doświadczonych mózgów! I tutaj napotkałem pierwsze zniesmaczenie, ponieważ w większości pojawiających się tematów nie brakuje "troli" czyli ludzi typu "wiem ale nie powiem", którzy na stawiany problem odpowiadają "to sobie doczytaj", czyli nie wnosi to nic prócz frustracji. Jednak same stawiane pytania i problemy zachęcały mnie do refleksji i dawały nowy punkt spojrzenia na pewne aspekty. Na fora nadal zaglądam od czasu do czasu w poszukiwaniu "złotych grali" ale głównie przerzuciłem się na blogi, w nich często można znaleźć tematy napisane "ludzkim" językiem, gdzie brak żałosnych komentarzy sprawia, że znacznie przyjemniej zapoznaje się z nowymi informacjami. "Odkryciem roku" nazwał bym znalezienie aplikacji <b>Medium</b>, w której można filtrować artykuły według ulubionych kategorii. Jestem zachwycony do dziś tym odkryciem i bardzo często tam zaglądam w celu zaczerpnięcia nowej wiedzy lub odświeżenia starej ;) Polecam!

&emsp; Mimo stałego rozwoju, nadal czasami miałem problem ze skupieniem się. Dochodziło do tego, że po kilku minutach orientowałem się, że nie pamiętam zbyt wiele z tego, co przed chwilą przeczytałem. Zacząłem wdrażać różnego rodzaju rozwiązania, zaczerpnięte z książek, głównie w temacie motywacji. Było tego sporo, nie zamierzam walczyć z swoją pamięcią i na siłę przypominać sobie tego, co po prostu nie działało, więc opiszę to, co w moim przypadku miało, lub nadal ma sens i fajnie się sprawdza. Oto kilka z nich:

1. <b>Rozbijanie zadań na najmniejsze</b> - każdy doświadczony programista powinen to znać. Jest to moim zdaniem piękna sprawa, wymaga skupienia się na kwestiach kluczowych dla danego zadania i podzielenie ich na możliwe najmniejsze części, wo brębie których znacznie łatwiej się "zorganizować" i je rozwiązać. Często olbrzymie zadanie może przytłoczyć swoją objętością i bez podzielenia tego na mniejsze "klocki", można łatwo wpaść w pułapkę, zacząć błądzić, szukając i tracąc czas w myśl "jak to w ogóle ruszyć".
2. <b>Nie bierz telefonu kiedy idziesz do toalety!</b> - kolejna z pozoru błacha sprawa. Wiele razy słyszało się powiedzenie, że właśnie tam, siedząc na tronie, powstają najlepsze pomysły... Nic bardziej mylnego! Dokładnie tak jest, ale warunkiem koniecznym jest to, byś poszedł tam sam z swoimi myślami, a nie z telefonem, który odciąga Twoją uwagę jak tylko się da. To było dla mnie przełomowym odkryciem! Przez wiele lat chodziłem do toalety z smartfonem w ręku, przez co traciłem skupienie, dodatkowo byłem bombardowany mało istotnymi tematami, w efekcie wychodziłem bardziej rozkojarzony niż przed wejściem. W dodatku traciłem sporo czasu, ponieważ zamiast iść i w spokoju załatwić swoje sprawy w 5 minut, przy okazji zastanowić się nad rozwiązaniem problemu, to potrafiłem siedzieć nawet 15 minut i dłużej! Aż czasami nogi drętwiały! Niech pierwszy rzuci kamieniem ten, który tak nie miał! :D 
3. A teraz uwaga, <b>HIT !</b> Coś, co odmieniło mój stan skupienia w ciągu dnia i poprawiło znacznie jakość pracy to .... <b>wyłączenie internetu w telefonie i odłożenie go poza zasięgiem ręki!</b>. Tak! Wiele osób nie zdaje sobie z tego sprawy, ale w momencie kiedy nie możesz się skupić na pracy, wzrok wędruje po okolicy monitora i szuka czegoś, co da chwilową przyjemność. A co najczęściej masz pod ręką? Telefon, po którego sięgasz z myślą "a przejrzę tylko Facebooka, Instagram, Pocztę, może jeden filmik na YT...". W tym momencie zamiat dać swojemu mózgowi odpocząć, który ma ograniczoną ilość przerobową - bombardujesz go dodatkową porcją informacji, w dodatku słabej, jak nie zerowej jakości! Co gorsza, po kilkunastu minutach orientujesz się ile czasu minęło i w nerwach siadasz do pracy bo "przydało by się coś w końcu napisać!". Przez co niepotrzebnie zwiększasz ilość stresu, który negatywnie wpływa na jakośc Twojej pracy!
4. <b>Pomidor!</b> - jest to coś takiego jak <b>Pomodoro</b>, czyli sposób organizacji i podziału pracy na cykle <b>pełnego skupienia przez czas X</b> oraz <b>chwili przerwy przez czas Y</b>, tą metodą szczególnie jestem zachwycony! W moim przypadku sprawdza się rewelacyjnie! Wcześniej wiele razy potrafiłem nie zjeść obiadu, mówiąc sobie "tylko to skończę", gdzie finalnie zapominałem zjeść i zajęty pracą, z ledwo otwartymi oczami i spadającym skupieniem starałem się szukać idealnego rozwiązania! Na dłuższą metę, z punktu widzenia pracy i funkcjonowania organizmu jest to droga do zgubienia. Ja korzystam najczęściej z cykli <b>30/5</b>, czyli <b>30 minut pełnego skupienia</b> i <b>5 minut odejścia od komputera albo oderwania wzroku</b> (chociażby spojrzeć przez okno i dać chwilę odpocząć umysłowi). Działa to rewelacyjnie! Początki były trudne, 30 minut mija bardzo szybko i nie raz chciałem doliczyć kolejne 30 minut, ale po dłuższym czasie stosowania widzę, że jasne ustalenie zasad i trzymanie się tego daje wspaniałe rezultaty! Jestem w stanie znacznie efektywniej pracować w ciągu dnia, często odchodząc od komputera na chwilę analizuję to co zrobiłem do tej pory lub co planuje zrobić, przy okazji napełniam kubek wodą i finalnie dzięki tym 5 minutom oszczędzam kolejne godziny(!), które zapewne bym stracił bez przeanalizowania sprawy "na spokojnie"! Nie jest to wymysł magików, bez pokrcyia, to potwierdzona badaniami metoda, która pozwala wykorzystać maksimum z pracy naszego mózgu, nie wpędzając nas w róg strachu i nerwów! Bardzo polecam!
5. Wcześniej próbowałem jeszcze metody <b>90/10</b> czyli <b>90 minut pracy</b> i <b>10 minut przerwy</b>, ale niestety często 90 minut przy poznawaniu stale nowych możliwości i rozwiązań jest bardzo męczące, potrafi naprawdę "zapchać" umysł i przez 10 minut ciężko wrócić do stanu spokoju i "czystego" umysłu. Spróbować warto, szczególnie maniupulować czasem np 60/5 czy tak jak w klasycznym Pomodoro. Przyda Ci się do tego prosta aplikacja odmierzająca czas i informująca o czasie przerwy, bez problemu znajdziesz ją na kazdy system operacyjny! Bez tego zapomnij o kontroli czasu, znam takich co mówili "będę zerkał na zegarek i pilnował!", jednak to rozwiązanie już na początku ma kilka wad - po pierwsze niepotrzebnie zajmuje swój umysł liczeniem czasu i zerkaniem na kalendarz, dwa czas upływa bardzo szybko, przez co takie podejście jest podatne na "ślepą uwagę", czyli mimo szczerych chęci przeoczenie kluczowych momentów. Aplikacja zrobi to po prostu za nas, a my będziemy mogli się skupić przez ten czas w 100% nad zadaniem, proste, prawda? ;)
6. <b>Drzemki</b> - <b>10 do 15 minut</b>. Świetna sprawa! Od dziecka marzyłem o tym, by "poleżaczkować" w południe. Przy naszym trybie pracy - głównie siedzący lub stojący (akurat jestem szczęśliwym posiadaczem regulowanego elektrycznie biurka), niestety bardzo często dochodzi do napięć grup mięśniowych, które potrafią skutecznie rozpraszać i odpędzać od nas wszelkie próby skupienia. Idealnie odpręża ciało i w tym czasie, z zamkniętymi oczami, daje możliwość przemyślenia i planowania kolejnych działań, co również jest potwierdzone naukowo, że wpływa bardzo pozytywnie na podniesienie jakości pracy! Jest to bezpośrednio związane z rozważaniami kilku możliwości i wybraniem najlepszych z dostępnych w naszym umyśle i przede wszystkim zaplanowaniu drogi do rozwiązania! Wiele nowoczesnych biur oferuje takie możliwości swoim pracownikom i za to bardzo szanuję! Pracując w 100% zdalnie, warto poświęcić nawet swój prywatny czas na drzemkę! Jeżeli masz możliwość spróbuj, w moim przypadku działa wyśmienicie (stosuje głównie wtedy, kiedy czuje się mocno przeładowany informacjami), dzięki temu zachowuje spokojny umysł, jestem pełen energii i gotowy do działania przez cały dzień! Ważne jest, byś nastawił zegarek/budzik! Pozwoli Ci to uniknąć nieprzyjemności związanych z przypadkowym zaspaniem :) Nie zalecam przekraczać 30 minut, ponieważ możesz wpaść wtedy w fazę snu głębokiego, co niestety przyniesie zupełnie odwrotny efekt od spodziewanego - budzik wyrwie Cie ze snu i będziesz zmęczony i rozdrażniony. 15 do 20 minut MAX!
7. <b>Lista TODO</b> - początkowo trudna do wdrożenia, ale z czasem okazuje się banalna w przygotowaniu i piękna w swej prostocie! Korzystam z niej od dawna i świetnie pomaga organizować tematy do "ogarnięcia". Dzięki temu nie trzymam wszystkiego na raz w głowie i jestem w stanie efektywnie dopinać temat za tematem, nie tracąc przy tym czasu na zastanawianie się <b>"co to ja miałem teraz zrobić... ?"</b>. Z listy TODO korzystam również w życiu prywatnym, dzięki temu będąc dla przykładu ze znajomymi, mogę w pełni się skupić na rozmowie. W pracy natomiast poświęcam dosłownie 5 minut przed zakończeniem dnia na zapisanie tematów, które planuję/chcę zrealizować jutro i sprawdza się to wyśmienicie! Rano, kiedy siadam do komputera, zerkam na taką listę i od razu wiem, co mam robić, przechodząc bezpośrednio do działania, bez tracenia czasu i "zbierania myśli", co jak zapewne doświadczyłeś - nie należy do najprostszych rzeczy z rana ;) 

<b>&emsp; Chciałbym też wspomnieć, że nie ma idealnych reguł, które zadziałają na każdego! Są tylko te, która zostały wymyślone na potrzeby powstania książki (bez popracia w badaniach) w myśl teorii "bo brzmi dobrze", oraz te, które zostały przebadane na odpowiedniej grupie osób i dające zaskakujące efekty! Moim zdaniem warto poświęcić trochę czasu i podjąć próbę wdrożenia tych drugich :)</b>

&emsp; To by było na tyle :) Mam nadzieję, że któryś z wyżej wymienionych elementów będzie w stanie pomóc również i Tobie! Tego Ci życzę, byś znalazł swoją oazę spokoju, indywidualny sposób na zwiększenie jakości swojej pracy, a dzięki temu zarówno Ty będziesz czerpał większą radość z swojej pracy, jak i Twój pracodawca, kiedy zobaczy lepsze wyniki!

&emsp; Jeżeli masz jakieś pytania lub chciałbyś wspólnie przeanalizować swoją sytuację - zapraszam do kontaktu, chętnie pomogę i postaram się pomóc w miarę możliwości czasowych :)