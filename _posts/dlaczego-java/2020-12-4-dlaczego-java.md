---
layout: post
title:  "Dlaczego Java?"
date:   2020-12-4 16:16:16 +0100
categories: [programowanie, java, przemyślenia]
description: Odpowiedź na pytanie dlaczego wybrałem akurat język programowania java i w skrócie moja historia edukacyjna.
tags: [programowanie, java, przemyślenia]
---
&emsp; Czasami wśród znajomych programistów pojawia się pytanie <b>"Dlaczego akurat Java?</b> Chciałbym w skrócie przybliżyć skąd i dlaczego akurat ten język programowanie spośród wielu innych gości jako główne narzędzie w moim arsenale do tworzenia oprogramowania oraz odpowiem na pytanie czy to był do końca taki świadomy wybór? Enjoy!

&emsp; Pierwszą styczność z programowaniem miałem w <b>szkole podstawowej</b>, zapewne kojarzysz proste operacje "opóść żółwia", "idź ...", "podnieś żółwia" i wykorzystanie prostych komend czy sekwencji, dzięki którym miał zostać narysowany na ekranie odpowiedni obiekt/kształt (np. kwadrat czy trójkąt). Jak teraz na to patrzę, to jest to banalnie prostę ale jak na tamten czas wcale takie nie było... 

&emsp; Następnie <b>gimnazjum</b>, tam pojawiały się jakieś proste skrypty na lekcji informatyki ale nie oszukujmy się, tam głównie katowało się pakiet Office'a, by jak najszybciej zrobić zadania i pograć całą klasą w Quake czy CS :) W pamięci coś mi świta, że były jeszcze jakieś dodatkowe zadania, które wymagały użycia jakiegoś języka programowania i próbowałem, ale co to było - niestety już nie pamiętam.

&emsp; Jako szkołę średnią wybrałem - <b>Technikum</b> o profilu <b>Informatycznym</b>. Dlaczego akurat taki profil? Już wtedy wiedziałem, że chcę iść w ślady mojego Stryja, który był świetnym Informatykiem, zawsze potrafił naprawić wszystkim komputer i skonfigurować sieć! Dodatkowo chciałem w życiu mieć jakąś specjalizację, już wtedy miałem przeczucie, że to się kiedyś w życiu przyda! Na tym etapie edukacji było już więcej zajęć i pojawiły się pierwsze konkretniejsze lekcje niż te, ze znajomości pakietu Office :) Jako jeden z pierwszych był <b>Pascal</b> - tworzyliśmy proste skrypty uruchamiane w terminalu/konsoli, które dostawały na wejściu jakieś parametry i miały wygenerować odpowiedni wynik na wyjściu. Tworzyliśmy też pierwsze strony internetowe, głównie <b>HTML i CSS</b> oraz podstawy <b>JavaScript</b>, pamiętam do dziś jak fatalnie te strony wyglądały! Ale nikt nie mówił, że początki muszą być piękne i kolorowe, chociaż fakt, kolorowe były... :) Później był <b>Visual Basic</b>, to były pierwsze aplikacje, które jakoś już wyglądały! Była możliwość tworzenia GUI (Graphic User Interface) czyli widoku dostępnego dla użytkownika - to była magia! W końcu wyczerpaliśmy listę technologii/języków i padło pytanie - co chcemy robić? Większość z uśmiechami na twarzy wybrała granie w gry. Ja jednak chciałem się czegoś nauczyć i drążyłem temat, aż pojawił się temat <b>Java</b>. Wtedy większośc klasy grała na każdych zajęciach, a ja z prowadzącym zajęcia i dwoma/trzema kolegami uczyliśmy się tworzenia aplikacji w Javie. Uczyliśmy się od podstaw, czym są zmienne, ich rodzaje, pola, klasy, obiekty, metody... Do tego dołączyliśmy <b>Swing'a</b> i tworzyliśmy pierwsze swoje aplikacje typu "kalkulator", który sensownie wyglądał i nawet działał!

&emsp; Późniejszy wybór był już jasny - chcę iść na <b>studia</b> i dalej się rozwijać w tym kierunku! Zastanawiałem się nad Warszawą i Białymstokiem. Finalnie padło na <b>Politechnikę Białostoscką</b> kierunek <b>Informatyka</b> :) Studia też były świetnym etapem w życiu, poznało się wtedy znacznie więcej możliwości, nie tylko pod kątem programowania ale też i zarządzania sieciami, wykorzystywania elektronicznych podzespołów czy ścisłych obliczeń matematyczno-statystycznych. Jednak mimo wszystko nadal czułem, że programowanie to jest co, co chcę robić! Na zajęciach dostawaliśmy konkretne zadania i mieliśmy możliwość wyboru języka programowania, w którym chcemy to rozwiązać! Zadania były proste, więc początkowo w grupie wykorzystywanych języków było wiele: PHP, C, C++, C# czy Java. Ja wybrałem ten ostatni, chociażby dlatego, że z nim miałem wcześniej najwięcej do czynienia :) Więc poznając szczegóły, rozwijałem się w nim, nie szło to zbyt lekko, wręcz topornie ale z każdym kolejnym zadaniem czułem, że wiem co raz więcej :) Rozwiązywaliśmy zadania in-out, tworzyliśmy aplikacje okienkowe (np. edytor graficzny typu Paint), gry (np. Snake) czy rozbudowane systemy z podpiętymi bazami danych. Próbowałem też innych języków, jednak finalnie to właśnie <b>Java</b> przypadła mi do gustu najbardziej, najbardziej utkwiło mi w pamięci to, że np. w C++ nie podobały mi się wskaźniki (*) :D 

&emsp; Także do końca nie można uznać, że Java była świadomym wyborem spośród całej rzeszy innych języków programowania, po prostu była mi "przyjemniejsza" i lepiej mi się w niej pisało :) I do dziś gości jako mój złoty młot w narzędziowni. 

&emsp; Jeżeli wytrwałeś do końca - szanuję! :) Ot taka "krótka" historia z mojego życia "Dlaczego akurat Java" :)